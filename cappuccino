H ιστορία του Cappuccino
Ένας από τους πιο γνωστούς καφέδες τόσο στην Ελλάδα όσο και σε όλο τον κόσμο είναι ο καφές καπουτσίνο. Πρόκειται για ένα ρόφημα ιταλικής προέλευσης που αποτελείται από καφέ espresso και γάλα σε μορφή αφρού. Στην Ιταλία την χώρα που είναι περισσότερο δεδομένος, ο καπουτσίνο καταναλώνεται το πρωί, κατά τη διάρκεια του πρωινού. Δεν προτιμάται κατά την διάρκεια των γευμάτων και αυτό διότι περιέχει γάλα. Οι Ιταλοί είναι ιδιαίτερα προληπτικοί και μία από τις προλήψεις τους αφορά την κατανάλωση γάλακτος μετά από ένα γεύμα, καθώς θεωρούν ότι το γάλα δε βοηθά στη σωστή πέψη της τροφής. Έτσι το να πιουν έναν καπουτσίνο μετά το γεύμα, ή το δείπνο, θεωρείτε απλά αδιανόητο. Για τους Ιταλούς, το γάλα αποτελεί, στην πραγματικότητα, ένα γεύμα, αυτός είναι και ο λόγος που το πρωί, καθ 'οδόν προς την εργασία τους θα δείτε τους περισσότερους Ιταλούς να κρατούν στο χέρι ένα καπουτσίνο. Ο Cappuccino έκανε την εμφάνισή του περί το 1770, στα βιενέζικα καφέ με την ονομασία «Kapuziner». Ένας όρος που χρησιμοποιούσαν για να χαρακτηρίσουν τον καφέ με κρέμα αλλά και το πασπάλισμά του με διάφορα μπαχαρικά. Η λέξη «Capuchin» σημαίνει κυριολεκτικά καπάκι ή κουκούλα στα ιταλικά. Και επειδή το καφέ του, ήταν παρόμοιο με το ρούχο που φορούσαν οι καπουτσίνοι μοναχοί, φτάσαμε στο όνομα Cappuccino. Η διάδοση του ιταλικού καπουτσίνο μπορεί να χρονολογηθεί στα πρώτα 30 χρόνια του 20 ου αιώνα. Ο καπουτσίνο εμφανίστηκε για πρώτη φορά τον 18ο αιώνα στην Αυστρία και έγινε ιδιαίτερα δημοφιλής στις χώρες της κεντρικής Ευρώπης. Διέφερε από το δικό μας ελληνικό στην μέθοδο παρασκευής του καθώς ο καφές αυτός περνούσε από φίλτρο πριν φτάσει το φλιτζάνι μας. Μετά τον Δεύτερο Παγκόσμιο Πόλεμο, οι μέθοδοι παραγωγής Cappuccino βελτιώθηκαν σημαντικά κι απλοποιήθηκαν. Αυτό συνέβη σε μεγάλο βαθμό εξαιτίας των καλύτερων και ευρύτερα διαδεδομένων μηχανών εσπρέσο αλλά και εξαιτίας των νέων τεχνικών που αναπτύχθηκαν. Τη δεκαετία του 80 άρχισε να γίνεται ιδιαίτερα δημοφιλής στην Αμερική. Κάποιοι πίστευαν ότι ίσως είχε ξεκινήσει η εμφάνιση ενός νέου είδος ροφήματος. Τα «Cappuccini» (όπως είναι γνωστά στην Ιταλία) έγιναν σταδιακά δημοφιλή σε καφετέριες και εστιατόρια σε ολόκληρη τη χώρα. Οι μηχανές εσπρέσο, απαραίτητες για το χαρακτηριστικό αποτέλεσμα του καπουτσίνο, εξαπλώθηκαν μόλις από τα πρώτα χρόνια του 20 ου αιώνα, με το πρώτο δίπλωμα ευρεσιτεχνίας που εκδόθηκε από τον Λουίτζι Μπέτζερα το 1901. Ο Cappuccino συνηθίζεται να πίνεται χωρίς την προσθήκη κάποιου γλυκαντικού, ώστε να καταλάβει κανείς καλύτερα τα αρώματα και τη γεύση του. Αποτελείται από περίπου 125 -130 ml γάλα και 25 ml καφέ. Αυτή είναι άλλωστε και η σωστή αναλογία που πρέπει να ακολουθήσεις για να έχεις ένα τέλειο αποτέλεσμα. 
